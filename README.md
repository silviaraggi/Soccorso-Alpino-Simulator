# Soccorso-Alpino-Simulator
Progetto per l'esame di Realtà Virtuale. Il nostro intento era quello di offrire un'esperienza coinvolgente oltre che un metodo divertente per imparare l a conoscere il mondo del Soccorso Alpino. 
Questa applicazione vuole introdurre l’utente in questa nuova esperienza, offrendogli 3 scenari; Ogni scenario comprende uno specifico tutorial in una condizione climatica “standard” e con una situazione già costruita ad hoc per un’intervento che non prevede troppe variabili. In un futuro si potrà pensare ad un’applicazione più strutturata e con un numero maggiore di tutorial ed esperienze da far vivere all’utente; per ora ci limitiamo a far scoprire il mondo del soccorso alpino, cercando di impegnarci a creare situazioni interessanti e stimolanti anche se (per ora) limitate. In particolar modo abbiamo pensato di voler far vivere al nostro pubblico le seguenti esperienze:
1. La prima prevede il soccorso di un individuo su terreno impervio, raggiungibile tramite elicottero. Una volta raggiunta la persona in pericolo, questa sarà caricata su una barella e trasportata in un luogo dove potrà ricevere le cure adeguate. 
2. Il secondo scenario prevede la ricerca di una persona scomparsa, la quale avverrà di notte e con l’aiuto di un’unità cinofila.
3. Il terzo si discosta dagli obiettivi degli altri due in quanto il “protagonista” non sarà un addetto al soccorso alpino ma una persona comune: l’obiettivo quindi in questo caso è di far conoscere una manovra di autosoccorso. Lo scenario si ambienta in alta quota, dove l’utente deve intervenire per salvare il suo collega travolto da una valanga. Attraverso un tutorial guidato e un’attrezzatura predisposta l’utente avrà un tempo limitato per poter trovare la persona dispersa nella neve, in attesa che arrivino i soccorsi per fornirgli le cure necessarie. 


Una grafica Low Poly,  tre paesaggi colorati ed accattivanti e tanti personaggi con cui interagire ti invitano ad esplorare questo settore tanto affascinante quanto ancora poco conosciuto.
Buon divertimento (e soprattutto buon apprendimento)!

Pagina Itch: https://andreabona.itch.io/alpine-rescue
